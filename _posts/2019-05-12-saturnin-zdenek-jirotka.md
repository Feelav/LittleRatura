---
#see https://github.com/Feelav/LittleRatura/blob/master/README.md Posting new books
title: Saturnin
categories: [CZ-20-21]
layout: post
tags: [Zdeněk Jirotka]
pageDownload: /docs/processed/saturnin-zdenek-jirotka.docx
description: Saturnin | čtenářský deník
---

# Saturnin | Zdeněk Jirotka

## ANALÝZA UMĚLECKÉHO TEXTU

### I.ČÁST

#### Téma a motiv

##### Téma

odlišnost chování Saturnina ve srovnání s ostatními lidmi

##### Motiv

přehnaná zdvořilost a uhlazenost, omezenost a vypočítavost

#### Časoprostor

Období první republiky, asi necelé dva měsíce, v Praze, poté v
dědečkově domě pod vrchem Hradová. Zhruba druhá polovina 30. let, válka není zmíněna.

#### Kompoziční výstavba

**Chronologická,** ve vyprávění vypravěče retrospektivní, jsou zde
vloženy vedlejší příběhy

**Ich-forma** (vyprávění Saturninova pána)

Děj členěn na kapitoly – každá kapitola **je uvedena stručnou osnovou**

> „Slečna Barbora nenašla srnu“, „Měl bych se oholit“, „Jak se chovati o pohřbu“

#### Literární druh a žánr

Lit. druh: epika (próza)

List. žánr: humoristický román s prvky satiry

### II. část

#### Vypravěč/lyrický subject

Osobní vypravěč

#### Postava/Y

##### Hlavní

- Vypravěč
  - nemá jméno, je to docela suchar, líbí se mu slečna Barbora    
  - ve filmu jméno má – pozor na rozdíl od knižního zpracování-Jiří Oulický
- Saturnin    
  - velmi kreativní člověk, nízká tolerance stupidity, je oddaný svému pánovi, výstřední, vynalézavý a nápaditý, na všechny situace mí své vlastní, originální řešení
- Slečna Barbora    
  - krásná, cílevědomá, odvážná, hraje tenis, umí se dobře přizpůsobit dané situaci a je pro každou legraci, pro každé dobrodružství
- Dědeček    
  - bohatý, má rád vypravěče, chce mu přenechat své dědictví, nadšenec do elektřiny, oblíbí si Saturnina, baví ho, že se veškeré příbuzenstvo snaží získat jeho majetek 
- Teta Kateřina
  - vdova, chce získat dědečkovo dědictví, je ochotná pro dosažení jejího cíle vykonat i nemorální činy, neustále říká přísloví, myslí si, že jsou na ni všichni zvědaví

##### Vedlejší

- Milouš
  - kouří, myslí si o sobě, že je superbalič, syn tety Kateřiny
- Doktor Vlach
  - sarkastický, baví ho Saturnin, vymýšlí teorie o chování lidí a pak je všem říká
- Strýc František
  - manžel tety Kateřiny, umřel 10 let před dějem knihy, měl továrnu na čistící prostředky, chtěl udělat zázračné mýdlo, ale vůbec tomu nerozuměl, po jeho smrti Kateřina peníze rozházela

#### Vyprávěcí způsoby

**Polopřímá řeč**

>„Jeho vzhled a korektní vystupování se mi velmi zamlouvaly. Později jsem zjistil, že se mu dostalo hlubokého a systematického vzdělání. Jeho jméno, poněkud neobvyklé, bylo mi jaksi povědomé, ale teprve nedávno jsem objevil spojitost, ve které mi uvízlo v paměti. Dostalo se mi do rukou číslo asi dva roky starých novin s článkem o pokusu loupeže ve vile profesora Ludy a vzpomněl jsem si, že jsme o tom tenkrát v kavárně hovořili. Saturnin se tehdy stal hrdinou dne a vážnější čtenáři novin kroutili nad jeho počínáním hlavou.“

**Nepřímá řeč**

> Tvrdil, že lupič se zranil sám, a to řemdihem ze sbírek zbraní profesora Ludy.

#### Typy promluv

Relativně málo přímé řeči, časté obracení se k čtenáři.

**Pásmo vypravěče**

> „Saturnin hledal inzerátem v novinách místo sluhy za podmínek, které jsem mohl přijmout, a měl několik velmi dobrých doporučení. Jeho vzhled a korektní vystupování se mi velmi zamlouvaly. Později jsem zjistil, že se mu dostalo hlubokého a systematického vzdělání.“

### III. ČÁST

#### Jazykové prostředky

**Slova spisovná**

navozují atmosféru distingovaného prostředí

**Archaismy/knižní výrazy**

> „vylomiti“, „Nežli“, „událo“, „telefonicky“, „jakýchsi“

**Historismy**

> „řemdih“

**Termíny**

> „systematického vzdělání“, „pancéřovou schránku“, „předmětem
vyšetřování“

#### Tropy a figury a jejich funkce výňatku

**Metafora**

> „uvízlo v paměti“, „vážnější čtenáři novin kroutili nad jeho počínáním hlavou“

**Metonymie**

> „číslo asi dva roky starých novin“, „listu“

**Synekdocha**

> „Dostalo se mi do rukou“ - taky by se to dalo brát jako metafora

## Literárněhistorický konext

#### Kontext autorovy tvorby

**Spisovatel a fejetonista**, Saturnin byl jeho první román. Inspirace
**suchým anglickým humorem**. Tvoří mezi lety 1942 a 2000. Jirotka nikdy nepřekonal
Saturnina, ale díky jeho popularitě mohl být od roku 1942 spisovatelem
na plný úvazek. Postava vypravěče v Saturninovi se autorovi v mnohém
podobá, ale Jirotka se oženil ve 28 letech, zatímco vypravěč je single i
ve 30. Jako spisovatel přispíval do Lidových novin a satirického deníku
Dikobraz.

**Další dílo:**
- Muž se psem (o amatérském detektivovi, parodie na detektivní romány)
- Profesor biologie na žebříku (soubor povídek)
- Pravidla se změnila

**Tematicky podobné dílo:**

- Miroslav Švandrlík – Černí baroni aneb Válčili jsme za Čepičky
- Jaroslav Hašek – Osudy dobrého vojáka Švejka

#### Literární/obecně kulturní kontext

Saturnin vzniká v **období protektorátu**, kdy je silná cenzura.
Vzhledem k tomu, že je dílo apolitické, je bez problémů vydáno a jakožto
humorná literatura se stává velmi populární.

Zvyšuje se počet stávek a sabotáží. Nestabilita protektorátu vede k
tomu, že Hitler jmenoval v září 1941 zastupujícím říšským protektorem
Reinharda Heydricha. Ten ihned po svém příchodu vyhlašuje stanné právo.
Mírně zlepšuje pracovní a životní podmínky, ale rozpoutává krvavé
represe proti československému odboji. Členové odboje jsou popravováni
(i předseda vlády Eliáš), ÚNRVČ je rozbit. Koncem ledna 1942 ruší stanné
právo a povoluje vytvoření nové protektorátní vlády.

Z Londýna i Moskvy jsou na naše území vysazovány desanty (paravýsadky),
které pomáhají obnovovat zničené hnutí odporu. Z Londýna byla vyslána
skupina Anthropoid s úkolem provést atentát na Heydricha. Atentát
uskutečnili 27. 5. 1942 v Praze – Kobylisích (Libeň) Jan Kubiš a Jozef
Gabčík. 4. 6. Heydrich utrpěným zraněním podlehl. Období od května do
června 1942 se nazývá heydrichiáda. Represe řídil státní ministr Karel
Hermann Frank. Je vyhlášeno stanné právo. Při hromadných popravách
umírají stovky lidí (Vladislav Vančura), další jsou posíláni do
koncentračních táborů. V průběhu heydrichiády byly vypáleny a vyhlazeny
obce Lidice u Kladna (10. 6.) a Ležáky u Chrudimi (24. 6.). Atentátníci
byli objeveni zradou v kryptě pravoslavného kostela sv. Cyrila a
Metoděje v Resslově ulici v Praze. Zahynuli 18. 6. 1942. Občanský odboj
ÚVOD i 2. ilegální ÚV KSČ byly zlikvidovány. Domácí odboj se již nikdy
neobnovil v plném rozsahu. Vrcholným orgánem odboje se staly Přípravný
revoluční výbor a Rada tří (R-3). Komunisté vytvořili 3. ilegální ÚV KSČ
a mládežnickou organizaci Předvoj.

**Díla**
- Dobrý voják Švejk
- Bylo nás pět
- Tankový prapor

**Další čeští autoři:**

  - Karel Poláček (Bylo nás pět, Muži v ofsajdu)
  - Eduard Bass (Cirkus Humberto, Klapzubova jedenáctka) – před
    převratem
  - Arnošt Lustig (Dita Saxová, Modlitba pro Kateřinu Horovitzovou)
  - Jiří Žáček – po roce 1948
  - Michal Viewegh (Vybíjená, Báječná léta pod psa) – po 1989

**Další světoví autoři:**

  - Jerome Klapka Jerome (Tři muži) – Jirotkova inspirace
  - Jack Kerouac (Na cestě)
